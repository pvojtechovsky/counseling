---
title: Sezení zdarma
aliases:
  - učebních sezeních
---
Je to už více než rok, co jsem objevil [Psychofonetiku](https://skolaempatie.sk/o-nas/o-psychofonetike/) a začal ji v březnu 2023 studovat. Praktické nástroje a znalosti, které zde dostávám, mi umožňují poznávat především sama sebe. Díky tomu se mi lépe daří rozpoznat své vnitřní překážky a překonávat je. Je pro mě nyní snazší pečovat o své nitro a uvolnit si cestu ke svým vnitřním zdrojům.

Nyní, když začínám druhý ročník tohoto tříletého studia, je již čas na [studentskou praxi](https://skolaempatie.sk/adresar-konzultantov/pavel-vojtechovsky/) a práci s klienty z veřejnosti. Poznávat sám sebe a pomáhat sám sobě, je totiž jen první nezbytný krok na cestě k tomu, abych mohl prostřednictvím psychofonetických sezení pomáhat i ostatním.

Nabízím tímto v rámci mého studia [[psychophonetics session|psychofonetická sezení]] zdarma. 

Protože je sezení zdarma a má pro mě mít také učební hodnotu, tak si z celého sezení udělám audio nahrávku. Tato nahrávka mi pomáhá slyšet sama sebe a zdokonalovat se ve své práci. Nahrávka bude pak cca do týdne smazána. Dělám z nahrávky písemný report z toho, co jsem říkal a dělal já. Moji učitelé mi díky této supervizi pomáhají se zlepšovat a učit. Jméno klienta nikde neuvádím. Soukromí je i zde respektováno. 
Na konci sezení se zeptám, co Vám pomohlo, nepomohlo, jak jste se cítili, ... Samozřejmě respektuji Vaše soukromí a nebudu Vás k žádné odpovědi nutit, ale Vaše upřímná odezva mi opět velmi pomůže v mém studiu.

Pokud máte zájem o sezení nebo o další informace, pak se prosím ozvěte soukromou zprávou přes [Messenger](https://www.facebook.com/pavel.vojtechovsky.92/) na mém Facebooku.
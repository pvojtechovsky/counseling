---
title: Psychofonetické sezení
aliases:
  - psychofonetických sezení
  - psychofonetická sezení
  - popovídat
---
Co se děje během [psychofonetického](https://skolaempatie.sk/o-nas/o-psychofonetike/) sezení? Vytvoříme společně
bezpečný prostor, do kterého můžeš přinést cokoliv ze svého života:

* čemu potřebuješ porozumět
* co potřebuješ překonat
* co chceš získat
* co Tě trápí
* ...

Pomohu Ti u tohoto Tvého tématu získat nadhled, pochopení sebe sama a nové poznání sebe sama. Tento nadhled a nové poznání obvykle vede


* k úlevě a hřejivému pocitu, že jsi viděn/a, slyšen/a a pochopen/a, a to nejen mnou, ale především jsi pochopen/a sebou 😊
* k ujasnění si toho, co je pro Tebe dobré
* k snadnějšímu dosažení toho po čem toužíš
* k nalezení svého vlastního vnitřního vedení
* k návratu sebedůvěry, naděje, chuti a vůle konat a žít svůj život

Bezpečný prostor znamená mimo jiné:
- Soukromí: Vše co přineseš zůstává zde mezi námi. 
	- Z [[training sessions|učebních sezeních]] která jsou zdarma se dělá nahrávka. Z nahrávky dělám report pro supervizi, kterou mohou vidět mí učitelé a spolužáci. Neuvidí však nikdy tvé jméno.
- Respekt: Mám respekt ke všemu co je projeveno. Přijímám to. Kritiku a odsuzování nenajdeš v mých činech ani slovech.
- Svoboda: Máš svobodu dělat a říkat jen to co chceš.

Co se NEDĚJE během sezení.

* Dávání rad - Já Ti žádné rady nedám, protože to nefunguje. Jediná rada, která funguje je ta, na kterou si přijdeš sám/sama - a s tím Ti rád pomohu.
* Otevírání témat, na které nejsi připraven/a - Ty sám/sama vědomě	rozhoduješ, na co se podíváme. A toto je pro Tebe bezpečné.
* Přesvědčování Tě o tom, co je pro Tebe správné a co si máš myslet - Uvědomuji si a respektuji Tvou individualitu. Ty sám/sama dáváš význam svým zkušenostem, díky kterému se posouváš směrem, který je pro Tebe nyní ten nejlepší.

# Další informace

* délka sezení cca 1 - 1.5 hodiny
* můžeme se sejít vzdáleně přes počítač, nebo i osobně v Prostějově. Mám k dispozici vhodný prostor.
* stejně jako v jiných druzích psychologických sezení, tak ani v psychofonetice se nedoporučuje dělat sezení s příbuznými a blízkými přáteli. Jsou pro to dobré důvody. Budu ale rád, když mi doporučíš své známé. A já Ti zase mohu doporučit své výborné spolužáky, kteří také nyní nabízejí sezení zdarma.

A na závěr jedna důležitá podmínka: Dobrovolnost - nelze nikoho nutit, aby se změnil. Pokud Tě tedy štve manžel/manželka/syn/dcera/otec/matka/kolega/kamarád/.../pes/mraky/slimáci na zahradě/..., tak jej/je nenuťte, aby mě navštívil/i, s nadějí, že já je změním. To nefunguje. Přijď raději sám/sama. Věřím, že společně přijdeme na to co s tím můžeš Ty dělat i když to vypadá, a možná to tak i opravdu je, že změna je nutná u nich.